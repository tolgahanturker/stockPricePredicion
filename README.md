# stockPricePredicion

Gelişen ağ ve mobil teknolojilerinin etkisiyle, artık bilgiye hızlı bir şekilde ve anlık olarak erişim sağlanabilmekte, buna paralel olarak da yüksek kazanç hedefi ile pay piyasalarında işlem yapan yatırımcı sayısı giderek artmakta, fiyat hareket yönü ve şiddetine ilişkin yüksek başarımlı kesitirim modelleri geliştirilmesine yönelik araştırmalar da önem kazanmaktadır. Bu araştırmalarda, farklı teknik analiz yöntemlerinin, istatistiksel göstergelerin ve hatta yatırımcı duygularının, oluşturulacak kestirim modellerinde ilave nitelikler olarak kullanılmasının pay senedi fiyat hareketi tahmini başarımına olumlu yönde etki edebildiği gösterilmektedir. Ancak literatürde bulunan ve halihazırda kullanılmakta olan çok sayıda teknik analiz yöntemi, istatistiksel gösterge ve duygu analizi yöntemlerinin kestirim modeli eğitiminde ilave nitelik olarak kullanılması oldukça efor gerektiren, karmaşık ve zahmetli bir iştir. Bu sebeple, bu çalışmada bireysel yatırımcılar tarafından sıklıkla kullanılan www.investing.com portalında yer alan fiyat eğilimi (boğa-ayı) anket verisinin, yatırımcı duygularının yapısal veri formunda özet değerlerini içereceği düşüncesinden hareketle, oluşturulacak LSTM tabanlı bir tahmin modelinin eğitiminde ilave nitelik olarak kullanılmasının modelin başarımı üzerindeki etkileri incelenmiştir.
